---
name: "Ine Renson"
function: De Standaard
largeImage: ../../../images/ine.jpg
order: 1
personType: speaker
---
[Ine Renson](https://twitter.com/inerenson) werkt als journalist voor de Vlaamse krant De Standaard. In 2018 begon ze aan een zeer bijzonder onderzoeksproject, waarvoor ze onlangs De Loep voor onderzoeksjournalistiek won. Uit het juryrapport van de Loep: ‘Wat een indrukwekkend project is dit. Twintigduizend burgers betaalden tien euro om eraan mee te mogen doen. (…) Twee ton werd bijgedragen door wetenschappers die de resultaten van de metingen analyseerden. En dan was er Ine Renson, initiatiefnemer van het onderzoek en verantwoordelijk voor een indrukwekkende interactieve presentatie (…) Waarlijk signalerende onderzoeksjournalistiek met een hoge maatschappelijke relevantie.’ Met zo’n twintigduizend deelnemers uit alle hoeken van het land, is dit het grootste burgeronderzoek naar luchtkwaliteit ooit. Renson: ‘Het viel de krantenredactie op dat er vrijwel geen fijnmazige data bestond op het gebied van luchtkwaliteit in Vlaanderen. Daarom initieerde De Standaard in 2018 samen met de Universiteit Antwerpen en de Vlaamse Milieumaatschappij het citizen-science project [CurieuzeNeuzen](http://www.standaard.be/curieuzeneuzen).'

Ine verzorgt tijdens de expertisedag zowel een plenaire keynote over haar werk als een workshop die meer praktisch is.

*Masterclass: Datavergaring met het publiek*

In haar workshop gaat Ine dieper in op de mogelijkheden en valkuilen van grootschalige (digitale) samenwerking met het publiek, de wetenschap en de overheid. Wat kunnen Nederlandse journalisten met haar aanpak? Hoe behoud je je journalistieke vrijheid en onafhankelijkheid? Hoe zat de operatie logistiek in elkaar, hoe maakte ze tienduizenden burgers warm om mee te doen? Welke digitale tools gebruikte ze om mensen te betrekken bij het project? Hoe kwamen de (digitale) journalistieke producties en de resultaten tot stand?


